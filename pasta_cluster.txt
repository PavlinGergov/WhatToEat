New recipe:

        Многцветната паста (400 г) се сварява във вряща подсолена вода според указанията на опаковката. Изплаква се със студена вода и се отцежда. 
Пресните миди (800 г) се накисват в студена вода. След това черупките им се изтъркват с четка и се почистват от висящото мустаче, с което са били прикрепени. Това се прави с едно рязко движение в посока дължината на мидата. След това дълбока тенджера с капак се загрява на котлона. В нея се поставят мидите и се заливат с бялото вино (150 мл.), нарязаното на парченца масло (50 г), подправките и ситно нарязаният магданоз (1/2 връзка). Тенджерата се захлупва и задушаването трае 5 минути. След това тенджерата се хваща внимателно с ръкавици и се разклаща енергично, за да се разтворят мидите.
В тенджерата се добавя пастата и всички продукти се разбъркват добре, докато ароматите се смесят и съставките се темперират. 
Пастата се сервира веднага с листенца пресен босилек.        

New recipe:

        Талятелите (200 г) се сваряват във вряща подсолена вода според указанията на опаковката. Изплакват се и се отцеждат. 
Лукът (1 глава) се нарязва на ситни кубчета и заедно със ситно нарязания чесън (2 скилидки) се задушават в зехтина (2 с.л.), докато омекнат. След това към тях се добавят измитите и нарязани на полумесеци гъби (200 г) и задушаването продължава до пълното им омекване. Добавя се и сметаната (150 мл.) и се бърка, докато тя се сгъсти. Накрая се прибавя отцедената паста с подправките и продуктите се разбъркват, докато ароматите им се смесят. Пастата се сервира гореща.        

New recipe:

        Пресните миди се накисват в студена вода веднага щом ги занесете у дома. След това черупките им се изтъркват в четка и се почистват от висящото мустаче, с което са били прикрепени. Това се прави с едно рязко движение в посока дължината на мидата. 
След това дълбока тенджера с капак се загрява на котлона. В нея се поставят мидите и се заливат с бялото вино, нарязаното на парченца масло, подправките и ситно нарязаният магданоз. Тенджерата се захлупва и задушаването трае 5 минути. След това тенджерата се хваща внимателно с ръкавици и се разклаща енергично, за да се разтворят мидите. 
Сервират се веднага, докато са още топли.Идеална добавка към тях е свежа салата айсберг и чаша ароматно бяло вино.        

New recipe:

        Двата вида талятели се сваряват заедно във вряща подсолена вода според указанията на опаковката. Изваждат се, отцеждат се, изплакват се със студена вода и се оставят настрани. 
Шунката (150 г) и бялото пилешко месо (200 г) се нарязват на малки хапки и заедно с гъбите (150 г), нарязани на полумесеци, и пресованият чесън (3 скилидки), се задушават в зехтин (3 с.л.) за десетина минути. Щом месото е готово, тиганът се премества от котлона и към продуктите се добавят подправките и ситно нарязаният пресен магданоз (6 стръка). Смесват се с пастата и всичко се изсипва в тавичка. Залива се със сметаната (250 г) и бялото вино (5 с.л.), поръсва се с настърган пармезан (50 г) и се пече на фурна до извиране на сметаната.         

New recipe:

        Фузилите (400 г) се сваряват във вряща подсолена вода според указанията на опаковката. Изваждат се и се отцеждат. Изплакват се със студена вода и се оставят настрани.
Тиквичките (2 бр) се измиват и нарязват на тънки колелца. Заедно с пресования чесън (3 скилидки) се задушават под капак в зехтина (2 с.л.) до пълното им омекване. След това към тях се добавят фузилите и настърганата моцарела (125 г), и всичко се бърка, докато сиренето се разтопи напълно. След това се добавят подправките и настърганият пармезан (50 г), и всичко отново се разбърква.
Фузилите се сервират горещи.         

New recipe:

        Макароните (400 г) се сваряват във вряща подсолена вопда според указанията на опаковката. Отцеждат се и се изплакват със студена вода. 
Чесънът (3 скилидки) се пресова и заедно с пресния лук (1 връзка), нарязан на колелца, се задушава до омекване в маслото (1 с.л.) в дълбок тиган. Добавят се белените домати на кубчета от консерва (400 г), сметаната (200 мл.) и хайверът (75 г). Всичко се разбърква много добре, подправя се със сол и черен пипер на вкус и към него се добавят макароните. Пастата се разбърква много добре и се оставя да къкри на слаб огън няколко минути, докато сокът от доматите се изпари. Накрая се добавя настърганият пармезан (6 с.л.) и всичко се разбърква добре. 
Ястието се сервира горещо.        

New recipe:

        Макароните (400 г) се сваряват във вряща подсолена вода според указанията на опаковката. След това се отцеждат и изплакват със студена вода. 
В дълбок тиган се разтопява маслото (2 с.л.), добавя се настърганото сирене ементал (100 г) и се разбърква, докато се разтопи напълно. Добавят се ромът (2 с.л.), натрошените орехи (50 г), ситно нарязаният магданоз (5 стръка) и сметаната (200 г). Бърка се в продължение на няколко минути, докато сосът леко се сгъсти, след което се добавят макароните. Всичко се разбърква много добре, подправя се с черен пипер и сол на вкус, и се поръсва с настърган пармезан (6 с.л.).        

New recipe:

        Талятелите (400 г) се пускат във вряща подсолена вода и се сваряват според указанията на опаковката. След това се изваждат, отцеждат и измиват със студена вода. В дълбок тиган се задушава в масло лукът (1 глава) и пресованият чесън (1 скилидки). Добавя се медът (1 ч.л.) и се бърка до карамелизиране на лука. След това се добавят талятелите, каперсите (1 с.л.), ситно нарязаната пушена сьомга (100 г), маринованите сушени домати (6 бр) и сметаната (1 к.ч.). (Можете да използвате и обикновени сушени домати - преди да ги добавите към талятелите ги пуснете във вряща подсолена вода за няколко минути) Талятелите се бъркат, докато сметаната изври. Ястието се подправя с черен пипер и сол на вкус и се сервира горещо, поръсено с настърган пармезан (50 г).          

New recipe:

        Броколите (400 г) се накъсват на розички и се сваряват в подсолена вода до омекване. През това време лукът (1 глава) се нарязва на малки кубчета и се задушава в зехтина (2 с.л.) до златисто. След това се прибавя оризът (1 ч.ч.) и се разбърква добре. Котлонът се намалява на средна температура, добавя се виното (150 мл.) и се оставя да къкри 5 минути. След това се разбърква и се прибавя бульонът (2 1/2 ч.ч.). Оставя се на котлона за още 5-10 минути. Преди да се отстрани от огъня, към ястието се прибавят розичките броколи, настърганият пармезан (50 г), черният пипер и солта. Ризотото се разбърква добре и се поднася горещо.        

New recipe:

        Оризовите спагети (400 г) се заливат с гореща вода и се киснат в продължение на 5 минути.        

        В дълбок тиган се запържва нарязано на ситно рачешко месо (150 г) (или рулца от раци) с малко чесън (2 скилидки) и розмарин. Добавя се сметаната (100 мл.) и разполовените смокини (8 броя). След около 2 минути се дабавят и омекналите спагети. Готви се още около 5 минути.        

        А ако нямате време или настроение сами да сготвите тази вкусна рецепта, може да се доверите на изкусителните специалитети в единствения тайландски ресторант в София - Blue Moon Thai на ул. Г. С. Раковски 127, който нашият екип е посещавал неведнъж и препоръчва на драго сърце!        

New recipe:

        Спагетите се сваряват в подсолена вода според указанията на опаковката. Отцеждат се и се изплакват.        

        През това време, докато спагетите се варят, във вряща подсолена вода се пускат доматите и морковът. Щом поомекнат, се изваждат с решетъчна лъжица, изчакват се да поизстинат и след това се белят. Поставят се в блендер, заедно с обеления чесън, и се пасират до пюре. Добавя се водата, а също и черен пипер, захар и сол.        

        След около 20 минути, когато течността е поизвряла, се добавя рибата тон от консерва. Оставя се да поври на тих огън още няколко минути, след което се поръсва с нарязания на ситно пресен босилек.        

        Накрая към соса се добавят сварените и отцедени спагети и ястието се разбърква. Сервира се горещо и по желание се поръсва с настърган пармезан.        

New recipe:

        Броколите се измиват и накъсват на розички. Пускат се във вряща подсолена вода за няколко минути, докато омекнат. След това се слагат в гевгир и се поставят под течаща ледено студена вода. Това се прави, за да се спре топлинния процес и да могат броколите да запазят свежия си зелен цвят.        

        След това броколите се слагат в дълбок тиган и към тях се добавя маслото. Щом се разтопи, се прибавя течната готварска сметана, а също и настърганото или натрошено синьо сирене. Бъкра се, докато сосът леко се сгъсти. След това ястието се премества в тавичка и се поставя в гореща фурна да се запече. Сол не се добавя, тъй като синьото сирене е достатъчно солено. Сервира се горещо.
        

New recipe:

        Броколите се измиват и накъсват на розички. Пускат се във вряща подсолена вода за няколко минути, докато омекнат. След това се слагат в гевгир и се поставят под течаща ледено студена вода. Това се прави, за да се спре топлинния процес и да могат броколите да запазят свежия си зелен цвят.        

        След това се овкусяват със соли черен пипер и се поставят в тавичка. Поливат се с малко зехтин и се разбъркват. Поръсват се обилно с моцарела и се поставят в гореща фурна да се запекат, докато сиренето моцарела се разтопи.        

        Ястието се сервира горещо.
        

New recipe:

        Пастата (300 г) се сварява в подсолена вода според указанията на опаковката. След това се отцежда и изплаква. Поставя се в дълбока купа.        

        Броколите (1/2 глава) и карфиолът (1/2 глава) се накъсват на розички и се сваряват поотделно за няколко минути във вряща подсолена вода, докато омекнат. След това се отцеждат.        

        Броколите, карфиолът и пастата се смесват в купа и към тях се добавят нарязаните на колелца маслини (200 г), разполовените чери домати (200 г) и сиренето гауда (300 г), нарязано на кубчета. Салатата се залива с дресинг, приготвен от разбитите майонеза (200 г) и горчица (2 с.л.) и се сервира.        

New recipe:

        Макароните (300 г) се сваряват във вряща подсолена вода според указанията на опаковката. След това се изваждат и отцеждат. Оставят се настрани.        

        Пилешкото филе (300 г) се нарязва на хапки и се задушава в малко зехтин, докато се сготви. След това се прибавя към макароните, заедно с отцедения от консервата грах (300 г). Салатата се овкусява с майонеза (300 г), горчица (2 с.л.), черен пипер (1 ч.л.) и сол. Разбърква се старателно и се сервира.        

New recipe:

        Макароните (150 г) се сваряват във вряща подсолена вода до омекване. След това се измиват със студена вода и се отцеждат. Чушките (3 бр) се нарязват на дребни кубчета, а колбасът (150 г) и пресният лук (1 връзка) - на колелца. Смесват се с макароните в дълбока купа и се заливат с разбитата с подправките майонеза (100 г). Салатата се разбърква добре.